GITHUB LINK : https://github.com/radenkovn/Telerik-Homework/tree/master/08.%20KPK/17.1%20Creational%20patterns


Creational Patterns Homework
====================

Abstract Factory
---------------------

Abstract Factory е начин да се групират различни отделни конкретни фабрики, които имат обща тема без да се свързват с конкретни класове. В реален проект се прави конкретна имплементация на Abstract Factory-то и после чрез използване на интерфейса, който Abstract Factory-то предлага се създават реални конкретни обекти. Клиентът не знае точно какви са тези обекти, нито как са създадени, нито как работят. Той просто използва интерфейсът, който Abstract Factory-то му дава. Така този pattern разделя детайлите по имплементация на дадени обекти от начина, по който те се ползват. Този pattern се използва най-често за създаването на различни "фамилии" от обекти с общи характеристики, без да се разчита на конкретните им класове. Така лесно могат да бъдат създадени нови класове и досегашната имплементация на кода да не бъде променяна. По същия начин и някои вече имплементирани класове могат да бъдат променяни без това да пречи на останалата част на кода. Понякога имплементирането на този design pattern може да доведе до ненужна сложност на кода.


### Class Diagram

![alt tag](http://i.imgur.com/5bB6Yt2.png)


Factory Method
---------------------

Factory Method е pattern, който се грижи за създаването на обекти, без да се знае, кой точно е класът на обекта, който трябва да бъде създаден. Това се прави чрез създаването на обекти чрез този така наречен Factory Method - който или е имплементиран чрез interface, или чрез базов клас, който има други наследници, които го имплементират, а не чрез преизползването на конструктор. Правенето на даден обект може да се състои от много различни процеси, които не е нужно да са част от самия клас. Правенето на обект може и да доведе до дупликация на кода, да се нуждае от информация, отдалечена от класа, или като цяло да не е част от функционалностите на класа. За това може да се погрижи точно Factory Method design pattern-ът. Той разрешава тези проблеми, като имплементира различна функция за създаването на обектите, и техните наследници могат после да имплементират по различен начин и да специфират какъв вид обект да бъде върнат. Factory Method-ът се базира на inheritance, тъй като създаването на обекти се прехвърля на наследници-класове, които да имплементират метода.


### Class Diagram

![alt tag](http://i.imgur.com/9J00mVR.png)


Builder Pattern
---------------------

Builder Pattern е сходен с предишните два design pattern-a, но най-основната разлика е, че за разлика от Abstract Factory и Factory Method, Builder Pattern не позволява полиморфизъм. Той се базира на отделен клас, който се грижи за създаването на обекти от друг клас. Когато един клас има толкова много field-ове и property-та, че броят на различните му конструктори може да порасне експоненциално се прилага Builder Pattern-ът. Той е просто отделен клас, който се грижи за инициализирането на обект от даден клас и получава инициализация на всяко property стъпка по стъпка и чак тогава връща резултатния обект. В Builder Pattern-а присъства и обектът Director, който се грижи за реда, в който обектът се инициализира. Така и се скрива начина, по който обектът се създава. Builder Pattern решава проблеми като многото променливи в създаването на обект, реда, в който променливите се инициализират, и големия брой на конструктори. Често в програмирането се случва Factory Method или Abstract Factory да се превърнат в Builder Pattern, когато се стигне до момент, когато повече функционалност и гъвкавост е нужна.

### Class Diagram

![alt tag](http://i.imgur.com/oC0WAr2.png)